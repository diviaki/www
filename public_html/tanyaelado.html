<html><head><title>Diviaki</title>
<meta charset='utf-8'>
<meta name="viewport" content="width=device-width, initial-scale=1.0, maximum-scale=1.0">
<link rel="stylesheet" type="text/css" href="def.css" />
<link rel="shortcut icon" type="image/gif" href="favicon.gif" />
</head>
<body>
<h1 id="debrecentől-13-km-re-tanya-erdővel-eladó">Debrecentől 13 km-re
tanya erdővel eladó</h1>
<p><em>Debrecen, 2025. április 14. (Diviánszky Ákos)</em></p>
<p><img src="erkezes.jpg" /></p>
<h2
id="debrecen-nagycsere-közelében-kétszobás-90m2-es-lakóépület-45m2-garázzsal-és-35-hektár-erdővel-eladó.">Debrecen-Nagycsere
közelében kétszobás, 90m2-es lakóépület 45m2 garázzsal és 35 hektár
erdővel eladó.</h2>
<p><em>Fontos! Ez a hirdetés azoknak szól akik saját részre keresnek
ingatlant, közvetítők, kérem, ne keressenek.</em></p>
<h3 id="az-épület-bemutatása">Az épület bemutatása</h3>
<p>Régi erdészház újraépítésével épült 2007-ben, beton alapra, téglából,
látszó gerendás födémmel, 2 rétegű fa nyílászárókkal, 10cm-es
hőszigeteléssel, laminált padló és kerámia burkolatokkal.</p>
<p><img src="konyha.jpg" /> <img src="eloszoba2.jpg" /> <img
src="furdo.jpg" /> <img src="gardrob.jpg" /></p>
<p>Hasznos alapterület 90,5 m2, ebből a hőszigetelt rész (két szoba,
közlekedő, gardrób, fürdőszoba, étkezős konyha) 75,8 m2, a kamra és a
kazánház 14,7 m2. A garázs 44,6 m2 alapterületű.</p>
<p><img src="alaprajz.jpg" /></p>
<p>Fűtése radiátoros, vegyestüzelésú kazánnal, ami a villanybojler
indirekt fűtését is ellátja.</p>
<p><img src="kazan.jpg" /></p>
<p>Vízellátása saját fúrott kútról biztosított, a szennyvíz szikkasztóba
kerül. Az épület tájolása nyugati. A délre néző garázstetőn van
lehetőség napelem telepítésére.</p>
<p><img src="garazsfelol.jpg" /></p>
<h3 id="a-környezet-bemutatása">A környezet bemutatása</h3>
<p>Az épület 1600m2-es “kivett tanya” területen áll, ebből a ház előtt
600m2-es bekerített kert található, ahol az elmúlt évtizedben
vegyszermentes gazdálkodás és talajépítés folyt. A kertre nagy teraszról
látunk rá, amit - a házzal együtt - egy százéves fa véd a nyári nap
tüzétől.</p>
<p><img src="kert.jpg" /></p>
<p>Az épület és a kert egy 3600 m2-es tisztáson helyezkedik el az erdő
szívében. Az erdő határa a tisztástól 300-400-re esik bármelyik irányba
indulunk.</p>
<p><img src="fiatalos.jpg" /></p>
<p>Különböző korú, fiatalos és vágásérett erdei fenyő és akác
részletekből áll az erdő. A terület nagyobbik fele dimbes-dombos, 3-6m
magasra hullámzó domborzattal, ami elsőre az fák takarásában nem is
tűnik fel.</p>
<p><img src="fenyves.jpg" /></p>
<p>Dél felé indulva az erdőt a Bodzás víztározó határolja. A Bodzást
csak akkor töltik meg, ha a Fancsikai tavak már megteltek, ezért
leggyakrabban egy nagy legelőnek látszik. Ám amikor megtelik, vízi
paradicsommá válik. A többi irányban más erdőket, az erdőspusztára
jellemző tisztásokat, legelőket találunk.</p>
<p>Az erdő egyik sarkánál halad az Alföldi Kék Túra útvonala.</p>
<p><img src="turista.jpg" /></p>
<p>A környezet kifejezetten csendes, de korántsem lakatlan. Egy
kilométeres sugarú körben 5 tanya található, a legközelebbi légvonalban
380m-re. A környéken gazdálkodó, tevékeny emberek laknak, akik a
természettel összhangban igyekeznek élni, akikkel jó kapcsolódni.</p>
<p>Egy közmű után kell fizetni, ez az áram, 32A. A villanyvezetéket és
póznákat néhány éve teljesen kicserélték, az áramellátás stabil.</p>
<h3 id="elhelyezkedés">Elhelyezkedés</h3>
<p>Debrecentől keletre, a város erdőspusztás pihenőövezetében fekszik.
Bár a pihenőövezet kialakításának nagyszabású tervei 1990 után nem
folytatódtak, ebben az irányban gyárak azóta sem épültek; a környék
csendes, tiszta, nyugodt.</p>
<p><img src="debrecen-east.jpg" /></p>
<p>A tanya Debrecen és Vámospércs között épp félúton található.</p>
<p>A környék itt laza tanyás szerkezetű. Közeli kistelepülés Nagycsere
(2,5km), ahol 40 család él, és Haláp (5km) ahol 400-500-an élnek.</p>
<p>Fontosabb távolságok közúton: - Debrecen központja 13km - Vámospércs
központ 13km - M35-ös autópálya 20km - Debreceni Nemzetközi Repülőtér
20km - országhatár 20km.</p>
<h3 id="megközelítés">Megközelítés</h3>
<ul>
<li>Autóval
<ul>
<li>A 48-as úttól 2,5km-es földút vezet hozzá. A földút utolsó 400
métere sorompóval védet magánút.</li>
<li>A földút homokos, személyautóval is egész évben jól járható.</li>
</ul></li>
<li>Tömegközlekedéssel
<ul>
<li>a debreceni helyi 37-es Nagyállomás-Haláp busszal</li>
<li>Vámospércs felé közlekedő távolsági buszokkal</li>
<li>a Debrecen-Nyírábrány vasútvonalon közlekedő napi 4-5 vonattal,
ebből van ami átmegy a határon Érmihályfalvára is</li>
</ul></li>
</ul>
<p>A busz és a vasúti megálló is 2,5km földúton.</p>
<p><a href="https://maps.app.goo.gl/LbNYMWMxH7hnSC8E9">Google Maps link
a 48-as úttól</a></p>
<p><img src="kozuton.jpg" /></p>
<h3 id="irányár">Irányár</h3>
<p>Az irányár 150 millió Forint.</p>
<p>A tanyát 2021-ben 53 millió Forintra értékelték, most egy kisebb
felújításon esik át. Errefelé az ilyen állapotú erdő hektárja 1,5 millió
Forint.</p>
<p>Ezek alapján kérem, 110 millió forint alatti ajánlatokkal ne
keressenek. A magasabb irányárat az indokolja, hogy az erdő ilyen méretű
és tömbben van, hogy nem osztatlan közös hanem egy tulajdonosa van, hogy
a tanya épp a közepén van, és a közvetlenül a tó melletti
elhelyezkedés.</p>
<p><img src="erdoterkep.jpg" /></p>
<h3 id="gyakori-kérdések">Gyakori kérdések:</h3>
<ul>
<li><p>Miért csak együtt eladó a tanya és az erdő?</p>
<p>Ritka, ezért talán többeknek értékes, hogy saját védősávja legyen az
embernek a lakóhelye körül, és így ő maga tartsa kézben mi történik
azzal. Egyre fenntarthatatlanabb világunkban megnyugtató gondolat, hogy
karnyújtásnyira van tüzifa, épületfa, vagy van hol legelni az apró vagy
nagyobb jószágnak. (Igen, az erdőspusztás erdőben van hol legelni még a
szarvasmarhának is.)</p></li>
<li><p>Internet van?</p>
<p>A mobilnet már évek óta kielégítő. Akinek az nem elég, annak jó hír,
hogy a Z-Net tanyavilágot ellátó szélessávú vezetéke az erdő szélénél
fut, be lehet kötni.</p></li>
<li><p>Érdeklődöm!</p>
<p>Ez a hirdetés azoknak szól akik saját részre keresnek ingatlant,
közvetítők kérem ne hívjanak. A +36 30 661 8846-as magánszámon lehet
érdeklődni kedd és csütörtök 10-17 óra között.</p></li>
</ul>
<p><s>Ha tetszik ez a hirdetés, de számodra nem aktuális, kérlek, oszd meg,
hogy rátaláljon a gazdája. :) Köszönöm!</s>s></p>
</body></html>
